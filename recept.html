<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

    350
 g
testa za lazanjo
Nadev
300
 g
mlete govedine
50
 g
slanine
50
 g
masla
1
čebula
1
korenček
1
 vejica
zelene
1
lovorjev list
300
 g
pretlačenega paradižnika
2
 žlici
paradižnikove mezge
2
 dl
rdečega vina
3
 žlice
naribanega parmezana
1
 ščepec
soli
1
 ščepec
popra
1
 ščepec
mletega muškatnega oreščka
maslo za pekač
1
 vejica
rožmarina za okras
Bešamel
50
 g
masla
50
 g
moke
0.5
 l
toplega mleka
1
 ščepec
soli
1
 ščepec
popra
1
 ščepec
mletega muškatnega oreščka

    <p>
        Olupimo in operemo čebulo ter jo na drobno sesekljamo. Zeleno operemo in sesekljamo. Korenček operemo, ostrgamo in na drobno sesekljamo. Slanino narežemo na manjše koščke. V ponvi razpustimo maslo in na njem na hitro prepražimo slanino, nato dodamo sesekljano čebulo, zeleno in korenček. Vse skupaj pražimo toliko časa, da čebula porumeni.
        
        Dodamo mleto meso, ga solimo in popopramo ter odišavimo z muškatnim oreščkom in lovorovim listom. Meso dobro prepražimo, da je enakomerno zapečeno, nato prilijemo kozarec vina. Ko tekočina izpari, dodamo pretlačen paradižnik. Mezgo razmešamo v zajemalki tople vode in jo dodamo v omako. Ko omaka zavre, zmanjšamo temperaturo in pokrito dušimo približno eno uro. Odstranimo lovorov list.
        
        Pripravimo bešamel. V kozici stopimo maslo. Dodamo moko in dobro mešamo, da postane zmes gladka (in brez grudic). Med mešanjem počasi prilivamo toplo mleko. Solimo, popramo, odišavimo z muškatnim oreščkom in pet minut mešamo nad šibkim ognjem.
        
        Pečico segrejemo na 200 °C. Zavremo liter soljene vode in vanj postopoma polagamo lazanje ter jih kuhamo dve minuti. Nato jih s penovko pobiramo iz vode ter počasi ohladimo v skledi z mrzlo vodo. Pekač namastimo in na dno položimo plast kuhanih lazanj. Nadevamo plast mesne omake in plast bešamela. Ponovno pokrijemo z lazanjami in nadaljujemo postopek, dokler ne porabimo vseh sestavin.
        
        Zadnjo plast prekrijemo z bešamelom in po vrhu potresemo parmezan. Lazanjo damo v pečico za 30 do 40 minut. Pečeno lazanjo vzamemo iz pečice in jo pustimo stati vsaj 30 minut, da se ohladi in učvrsti. Ohlajeno razrežemo, serviramo in okrasimo z vejico rožmarina.
    </p>
</body>
</html>